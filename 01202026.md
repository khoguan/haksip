# 2026-01-20 學習日誌：數學

## 理解分數除法

昨昏試驗个結果，心肝猶原掠袂定，無法度按照設想个做法去主攻南一高中數學，
嘛是閣越頭重讀吳老師个《什麼是數學》，想欲重了解伊是按怎解釋分數个乘法佮除法。

結果，伊解說个分數乘法我看袂透。今仔日問 https://math-gpt.org 總算有較清楚矣。
我个問法是：

### 解說分數除法个算法予小學生捌

> 如何向小學生解釋分數除法規則為什麼要這麼做？
$\frac{a}{b} \div \frac{c}{d} = \frac{a}{b} \times \frac{d}{c}$

https://math-gpt.org/chat/2cd14cd9-8e33-4933-be37-bfe735cdf7f3

伊个說明予我會凍接受矣！大方向就是「用切四角粿來解說」。整理起來，順頭理路是按呢：

1. $\frac{b}{a} = \frac{b \times n}{a \times n}$

2. $\frac{b}{a} \times \frac{d}{c} = \frac{b \times d}{a \times c}$

3. $\frac{b}{a} \div \frac{d}{c} = \frac{b}{a} \times \frac{c}{d}$

每一項分析个過程中，攏會使先用分子是 1 个情形來起手。
$$
\frac{b}{a} \div \frac{d}{c} = {\frac{b}{a} \over \frac{d}{c}}
= {\frac{b}{a} \times \frac{c}{d} \over \frac{d}{c} \times
\frac{c}{d}}
= {\frac{b}{a} \times \frac{c}{d} \over 1}
= \frac{b}{a} \times \frac{c}{d}
$$

其中 1. 个上下乘自然數 n，即个自然數 n 愛閣擴展到分數也通用。

### 解說分數除法个算法予一般儂捌

進前問 math-gpt.org 解說分數除法，無指定以小學生做象，伊就用除法个定義配合
代數一元一次方程式解未知數个做法來推導分數除法公式：

定義：假使有一个數 $q$ 佮 $b \ (b \neq 0)$，$q \times b = a$，咱就講 $a\div b = q$。
換話講：$a\div b$ 个結果，就是一个會使得共伊乘 b 來得著 a 个數。

分數除法推導：欲求 $\frac{b}{a} \div \frac{d}{c}$，咱令伊等於 $x$。照定義可得：
$$
x \times \frac{d}{c} = \frac{b}{a} \\
x \times \frac{d}{c} \times \frac{c}{d} = \frac{b}{a} \times \frac{c}{d} \text{（左右兩邊各乘一數，猶原相等）} \\
x \times \frac{d \times c}{c \times d} = \frac{b \times c}{a \times d} \\
x \times 1 = \frac{bc}{ad} \\
x = \frac{bc}{ad} \\
\therefore \frac{b}{a} \div \frac{d}{c} = \frac{b}{a} \times \frac{c}{d} = \frac{bc}{ad}
$$

其實是差不多。

