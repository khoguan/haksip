# 2026-01-22 學習日誌：數學

- [x] 因式分解
- [x] `且`／`或` vs `，`/`、`
- [x] 零存整付複利計算
- [x] 因式分解 $x^6 - 2^6$

math-gpt.org 个數學解答，往往對我真有啟發性。連國中个因式分解，伊也有提供一个
解答思路是我毋捌想過个角度。以下題目出自楊維哲《代數是什麼？》p.65：

$$ \text{因式分解 }210x^2 + 299x - 32 $$

做出來明明真簡單，$(21x + 32)(10x - 1)$，我煞想規晡。因為 210 佮 32 傷濟
因數組合，我拄開始無用上簡單个去試，真緊就陷入組合地獄。總是，拄著一時
揣無適當个因數組合个時，有一條思路通好試。
$$
ax^2 + bx + c \\
px \quad q \\
rx \quad s
$$
咱个目標就是欲予 $ps + rq = x$ 項係數 $b$，原式 $=prx^2 + psx + rqx + qs$，令
$ps = \alpha, rq = \beta$，就有：
$$
\alpha \times \beta = ps \times rq = pr \times qs = a \times c
$$
解二元二次聯立方程式，求 $\alpha, \ \beta$：
$$
\begin{cases}
\alpha + \beta = b \\
\alpha \times \beta = ac
\end{cases}
$$

試分解：$1155x^2 - 148x - 32$

解：先確定即个一元二次多項式會使做因式分解 $\Delta = 148^2 - 4(1155)(-32)
= 169744 = 412^2$ 是完全平方數，會使！

$$
\begin{cases}
\alpha + \beta = -148 \\
\alpha \times \beta = 1155 \cdot -32 = -36960 \\
\end{cases}
\implies \\
\beta^2 + 148\beta - 36960 = 0 \\
\beta = 132, -280, \ \alpha = -280, 132
$$
$$
\begin{aligned}
\therefore 原式 &= 1155x^2 + 132x - 280x - 32 \\
&= 33x(35x + 4) - 8(35x + 4) \\
&= (35x + 4)(33x - 8)
\end{aligned}
$$

## `且`／`或` vs `，`/`、`

《什麼是數學？》p.72:

> 備註２：數學中的「、」的意思是「或」，兩個條件滿足其中一個。
> 而相對應的是「，」的意思是「且」，兩個條件都要滿足。

兩種漢字標點佇數學中个差別，我閣無注意過。總是，英文無用著「、」，
所以這扑算是中文特有个。

## 零存整付複利計算

《什麼是數學？》p.84 解說零存整付个複利算法，因為有一个所在扑毋著數字，害我
看無，tsua̋n看袂落去。佳哉問 math-gpt.org 就得著真清楚个解說：
https://math-gpt.org/chat/fdb1179d-7d52-476e-aa51-64972a4944eb

## 因式分解 $x^6 - 2^6$

做法一，先處理平方，真緊快：
$$
\begin{aligned}
x^6 - 2^6 \
&= (x^3)^2 - (2^3)^2 \\
&= (x^3 + 2^3)(x^3 - 2^3) \\
&= (x + 2)(x^2 - 2x + 4)(x - 2)(x^2 + 2x + 4) \\
&= (x + 2)(x - 2)(x^2 + 2x + 4)(x^2 - 2x + 4)
\end{aligned}
$$

做法二，先處理立方，較費氣：
$$
\begin{aligned}
x^6 - 2^6 &= (x^2)^3 - (2^2)^3 \\
&= (x^2 - 2^2)(x^4 + 4x^2 + 16) \\
&= (x + 2)(x - 2)(x^4 + 8x^2 + 4^2 - 8x^2 + 4x^2) \\
&= (x + 2)(x - 2)((x^2 + 4)^2 - 4x^2) \\
&= (x + 2)(x - 2)(x^2 + 4 + 2x)(x^2 + 4 - 2x) \\
&= (x + 2)(x - 2)(x^2 + 2x + 4)(x^2 - 2x + 4)
\end{aligned}
$$

math-gpt 共我講：

> 事實上，所有的實係數四次多項式，在理論上都可以分解成兩個二次式的乘積。

## 孿生質數問題

> 若 a, b 為兩質數且相差 2，則 ab + 1 之值可能為下列何者：
> (A) $39^2$ (B) $40^2$ (C) $41^2$ (D) $42^2$

我本來共兩數設做 2k + 1, 2k - 1，算起來koh樣，math-gpt 教我設做 n - 1, n + 1：
$$
(n - 1)(n + 1) + 1 = n^2
$$

檢討：
- (A) n = 39, 兩數變做偶數，毋著。
- (B) n = 40, 兩數是 39, 41，其中 39 毋是質數，毋著。
- (C) n= 41, 兩數是偶數，毋著。
- (D) n = 42, 兩數是 41, 43，峇峇。

總算做完「南一數學第一冊先修教材_單元1」矣。希望會愈來愈順。
