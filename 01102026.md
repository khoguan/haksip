# 2026-01-10 學習日誌：數學、Neovim

- [-] 幾何基本公理、定理
- [-] markdown LaTeX preview

## 平行公設 vs. 三角形三內角和

進前咧讀張鎮華个《數學男孩的圓周率之旅》，猶未讀完。昨暗開始看張景中个
《一線串通的初等數學》。張冊是用「隨意三角形三內角和一律等於180度」佮
「三角形面積是底乘高除以2」兩个定理出發，來推衍出正弦、餘弦佮其他个幾何
智識。

三角形內角和是百八度，這到底是毋是會使當做公設（公理/axiom）來用，ChatGPT
共我講會使，而且伊閣講這是佮歐氏幾何平行公設等價个敘述。

但是平行公設个 Playfair 版本（過直線外一點，會使而且干焦會使做出一條佮迄條直線
平行个別條直線）咱閣會凍用直觀來接受，但是「凊彩一个三角形个三內角和攏是百八度」
這傷奇妙，無證明實在吞袂落去！

### 按怎用平行公設來證明「三角形內角和是180度」？

以下是[佮Google AI 討論](https://share.google/aimode/K0e8kjGHN1jUy0ykL) 个重點：

1. 「整體大於部份」公理、SAS 定理、對頂角相等定理 => 證明出「外角定理」（命題
16），也就是「三角形个外角大於伊兩个內對角个任何一个」。

2. 外角定理 => 證明出「內錯角相等則平行」（命題27）。

3. 命題27 + 平行公設 => 證明出「平行則內錯角相等」（命題29）。

4. 命題29 => 證明出三角形內角和 = 180 度。

其中个證明過程，大量使用反證法。用反證法來對付即種基本定理蓋好用！

### SAS 對定理變做公理

Google AI 共我回答講，SAS 佇幾何原本當中是定理(theorem)，用「疊合法」證明。
但是到十九世紀尾个 Hilbert 就變做公理(axiom)，因為 Hilbert 嫌講疊合法無夠嚴謹。

承認 SAS 了後，就證會出 SSS。

### postulate 佮 axiom 用語个差別

頂面連結頁面个下底，我閣有問著 postulate 佮 axiom 个差別，真心適。

## markdown LaTeX preview

$$
設 m \in N, p, q \gt 0，證明 \sqrt[m]{\frac{p}{q}} = \frac{\sqrt[m]{p}}{\sqrt[m]{q}}
$$

