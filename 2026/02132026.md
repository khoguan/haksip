# 2026-02-13 學習日誌：數學

- [x] 無共線三點个外接圓方程式公式


## 無共線三點个圓方程式算法

無共線三點會凍連成一个三角形，三角形三邊中垂線交點就是外接圓个圓心。
三點是 $P(a_1, b_1),\ Q(a_2, b_2),\ R(a_3, b_3)$。

### 算法一

算出 PQ 直線个斜率 m 佮中點 (a, b)，PQ 个中垂線就是 (y - b) = -1/m(x - a)。
閣算出 QR 个中垂線个方程式，兩个方程式聯立求解就是圓心。圓心到 P 个距離就是
半徑。有圓心佮半徑就寫出圓方程式。

#### 算法二：特殊利便个情形

假使予咱个三點其中有兩點 P 佮 Q 个 y 座標仝值 y₀，按呢咱就知影 PQ 是水平線，
伊个中點就是 (a₁ + a₂) / 2 = α, y₀)，伊个中垂線方程式就是垂直線 x = α。也就是
圓心一定通過 x = α，設圓心座標是 C = (α, k)，C 到 R 个距離等於 C 到 P 或 Q
个距離（就是半徑），按呢就算會出 k 佮半徑。

P 佮 Q 个 x 座標若仝值，也是類似處理法。

提著即類个題目，著愛觀察 a₁, a₂, a₃ 是毋是有仝值，b₁, b₂, b₃ 也仝款，若有仝款，
就會較快算。若攏無仝款，可能用下一節个算法三去做上緊。

即種情形是我叫 math-gpt 出寡題目予我算个時所發現个。可見知影原理無夠，愛閣透過
做題目來發現一寡鋩角佮技巧。

### 算法三

直接設圓方程式為 $x^2 + y^2 + Dx + Ey + F = 0$，了後將三點分別代入去，解出D,E,F
就是答案。
