# 2026-02-18 學習日誌：台語、數學

- [ ] 兩字近義複合詞，華語、台語常用話各取一字
- [ ] 兩字反義複合詞，華語、台語有一字仝款，有一字無仝

## 兩字近義複合詞，華語、台語常用話各取一字个例

1. 細小：華語一字講「小」；台語一字講「細」(sè/suè)
   註：台語也有講「小」(sió)，只是相對來講較無遐捷用，而且意義佮用法也有分化，
   以下嘛有類似情形，就無閣隨个仔特別註明。
2. 低下：華語一字講「低」；台語一字講「下」(kē)（教典訓用「低」字）
3. 高懸：華語一字講「高」；台語一字講「懸」(kuân)
4. 烏黑：華語一字講「黑」；台語一字講「烏」(oo)
5. 空洞：華語一字講「洞」；台語一字講「空」(khang)
6. 勇壯：華語一字講「壯」；台語一字講「勇」(ióng)
   例：華語〔找幾個較壯的來幫忙搬〕；台語「揣幾个仔較勇个來鬥搬」。
7. 光亮：華語一字講「亮」；台語一字講「光」(kng)
8. 寬闊：華語一字講「寬」；台語一字講「闊」(khuah)
9. 行走：華語一字「走」；台語一字講「行」(kiânn)
10. 拍打：華語一字講「打」；台語一字講「拍」(phah)
11. 生長：華語一字講「長」；台語一字講「生」(senn/sinn)
    例：華語〔長螞蟻〕；台語〔生蚼蟻〕。
12. 臉面：華語一字講「臉」；台語一字講「面」(bīn)
13. 眼目：華語一字講「眼」；台語一字講「目」(ba̍k)
14. 芳香：華語一字講「香」；台語一字講「芳」(phang)
15. 澆沃：華語一字講「澆」；台語一字講「沃」(ak)
16. 休歇：華語一字講「休」；台語一字講「歇」(hioh)
17. 追逐：華語一字講「追」；台語一字講「逐」(jiok/lip)
18. 綁縛：華語一字講「綁」；台語一字講「縛」(pa̍k)
19. 泅游：華語一字講「游」；台語一字講「泅」(siû)
20. 曝曬：華語一字講「曬」；台語一字講「曝」(pha̍k)
21. 回轉：華語一字講「回」；台語一字講「轉」(tńg)
22. 擦拭：華語一字講「擦」；台語一字講「拭」(tshit)
23. 鑿刺：華語一字講「刺」；台語一字講「鑿」(tsha̍k)
    例：華語〔被魚刺刺了〕；台語「予魚刺鑿著」。
24. 繩索：華語一字講「繩」；台語一字講「索」(soh)
    註：台語單字【繩 tsîn】（白音）指塗水師傅咧用个【墨斗 ba̍k-táu】个部件
   【墨繩 ba̍k-tsîn】。
25. 狹窄：華語一字講「窄」；台語一字講「狹」(e̍h)

## 兩字反義複合詞，華語、台語有一字仝款，有一字無仝个例

1. 華語：大小；台語：大細(tuā-sè/suè)
2. 華語：黑白；台語：烏白(oo-pe̍h)
3. 華語：早晚；台語：早暗(tsá-àm)
   註：（時間詞，台語本底也有【早晚 tsá-mńg】目前已經罕聞）
4. 華語：快慢；台語：緊慢(kín-bān)
5. 華語：鹹淡；台語：鹹汫(kiâm-tsiánn)
6. 華語：粗細；台語：粗幼(tshoo-iù)
7. 華語：香臭；台語：芳臭(phang-tshàu)
8. 華語：橫豎；台語：橫直(huâinn/huînn-ti̍t)
9. 華語：上下；台語：頂下(tíng-ē)
10. 華語：日夜；台語：暝日(mê/mî-ji̍t)
   （註：詞序嘛無仝）
11. 華語：長短；台語：長té（註：教典訓用「短」字）
12. 華語：好壞；台語：好歹(hó-pháinn/phái)
13. 華語：明暗；台語：光暗(kng-àm)
14. 華語：多少；台語：濟少(tsē/tsuē-tsió)
15. 華語：老少；台語：老(lāu)、茈(tsínn)
    註：合起來通常講三字詞【老共茈lāu-kāng-tsínn】）
16. 華語：上下；台語：上落(tsiūnn-lo̍h)
    註：華語「上車、下車」；台語「上車、落車」

註：當然有華語佮台語兩字攏仝款个例，像「深淺」、「前後」、「遠近」、「生死」……；
也有華語佮台語兩字攏無仝个例，像「華：寬、窄」vs「台：闊、狹」。因為「一字仝，
一字無仝」个情形較心適，值得深入研究，所以特別收集。
