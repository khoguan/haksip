# 2026-02-08 學習日誌：數學

- [x] 證明圓外一點到圓个切線長度公式
- [x] 證明圓上一點个切線方程式

## 證明圓外一點到圓个切線段長度公式

原理就是利用直角三角形畢氏定理，圓心到切點个直線是半徑 R，也佮切線形成直角，
所以即條直線 R 佮切線 T，閣佮圓心到圓外點个直線 L，三條直線形成一个直角三角形：
$T = \sqrt{L^2 - R^2}$

圓外一點P座標：$(h,\ k)$  
圓方程式：$x^2 + y^2 + dx + ey + f = 0$  
圓心座標：$(\dfrac{-d}{2}, \dfrac{-e}{2})$；半徑：$\dfrac{\sqrt{d^2+e^2-4f}}{2}$

$$
\begin{aligned}
L^2 - R^2 &= (h - (\frac{-d}{2}))^2 + (k - (\frac{-e}{2}))^2
- \frac{d^2+e^2-4f}{4} \\
&= h^2 + dh + \frac{d^2}{4} + k^2 + ek + \frac{e^2}{4}
- \frac{d^2+e^2-4f}{4} \\
&= h^2 + k^2 + dh + ek + \frac{d^2+e^2-d^2-e^2+4f}{4} \\
&= h^2 + k^2 + dh + ek + f \\
\therefore T &= \sqrt{h^2 + k^2 + dh + ek + f}
\end{aligned}
$$

## 證明圓上一點个切線方程式

只要知影圓心佮圓上一點个座標，就算會出迄條切線方程式。設圓心是 (h, k)，
圓上一點是 (x₀, y₀)，按呢圓心到圓上點个直線 R 个斜率就是 $\dfrac{y_0-k}{x_0-h}$。
因為所求切線 L 佮 R 垂直，所以 L 个斜率就是 R 斜率个負號倒數
$-\dfrac{x_0 - h}{y_0 - k}$。有圓上一點佮斜率，就寫會出點斜式直線方程式：

$$
(y - y_0) = (-\frac{x_0-h}{y_0-k})(x - x_0) \\
(x_0 - h)(x - x_0) + (y_0 - k)(y - y_0) = 0
$$

到遮就會使，閣來是天才步：

$$\begin{aligned}
(x_0 - h)((x - h) - (x_0 - h)) + (y_0 - k)((y - k) - (y_0 - k)) &= 0 \\
(x_0 - h)(x - h) - (x_0 - h)^2 + (y_0 - k)(y - k) - (y_0 - k)^2 &= 0 \\
(x_0 - h)(x - h) + (y_0 - k)(y - k) &= (x_0 - h)^2 + (y_0 - k)^2 \\
(x_0 - h)(x - h) + (y_0 - k)(y - k) &= r^2 \quad\text{正爿變成半徑平方}
\end{aligned}$$

如果圓心佇原點，圓方程式 $x^2 + y^2 = r^2$，按呢通過切點 $(x_0, y_0)$
个切線方程式是：

$$
(x_0 - 0)(x  - 0) + (y_0 - 0)(y - 0) = r^2 \\
\Rightarrow x_0x + y_0y = r^2
$$
