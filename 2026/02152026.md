# 2026-02-16 學習日誌

- [x] 完成 南一高中數學先修教材_單元 6 佮 7

# 高次多項式求 f(α)，α 是複雜个無理數

南一高中數學先修教材_單元7 p.33 第 10 題：

$$ f(x) = 2x^4 + x^3 - x^2 - 7x - 6 \text{，求 }f(\frac{3+\sqrt{17}}{4}) $$

解方：戇戇仔代入去算傷慢氣，著建立一个以代入值為根个方程式，用這來除原式
了後个餘式就會使得用餘式來輕易計算答案。

$$\begin{aligned}
x &= \frac{3+\sqrt{17}}{4} \\
4x - 3 &= \sqrt{17} \\
(4x-3)^2 &= 17 \\
16x^2 - 24x - 8 &= 0 \\
2x^2 - 3x - 1 &= 0 \quad\dots\text{(1)}
\end{aligned}
$$

用 (1) 个左式來除 f(x)，得：

$$\begin{aligned}
f(x) &= (2x^2 - 3x - 1)(x^2 + 2x + 3) + (4x - 3) \\
\therefore f(\frac{3+\sqrt{17}}{4}) &= 0\cdot(x^2 + 2x + 3) + (4\cdot\frac{3+\sqrt{17}}{4} - 3) \\
&= \sqrt{17}
\end{aligned}
$$

多項式个操作有袂少鋩角，我進前攏袂曉得。像即題我是問 math-gpt 才知影著按呢做。
我確定國中無看過即步，若高中个情形我就茫茫渺渺矣。
