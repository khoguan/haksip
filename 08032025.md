# 2025-08-03 學習日誌

- [ ] 放棄 render-markdown，保留 night-owl / tokyonight 雙主題
- [X] 無放棄 render-markdown，用 tokyonight 做主，用 `:Styler night-owl>` 切換
- [X] 加揣一寡合用个主題插件

## 保留雙主題設定，放棄 render-markdown

今仔日 render-markdown 顯示 MD 檔 code block 个 opening delimiter 後壁閣無正常矣，
一條鑿目个白底色，我甚至揣無迄條色水 "#838387" 是佇佗位設定个，
`~/.local/share/nvim/lazy` 以下攏總搜無！

因為 tokyonight 針對無仝層次个 MD 標題，有設無仝色水，加真好分辨，所以猶原保留
雙主題，用 `styler.lua` 來切換，拄著 MD 就切過去用 tokyonight。`astroui.lua`
禁khài，佇 init.lua 指定預設 colorscheme 用 night-owl。

> [!WARNING]
> 若毋是 Styler 有害蟲，就是 night-owl 有欠點，致使我用 `:Styler night-owl` 來對
> tokyonight 切換過去 night-owl 个時，night-owl 个色水崁袂tsiâu-tsn̂g，像
> CursorLine 个背景色，MatchParen 个色水攏無換成功，毋過也毋是 tokyonight
> 所設个色，敢哪變做某種預設色？

## 來揣看閣有別套 night-owl 無？

揣無，但是發現 `catppuccin` 其實袂䆀，無論 MD 抑是 lua 檔个顯示觀感攏真好。
MD 袂出現白條仔，程式檔 comment 字个色水也袂傷暗。不如用 catppuccin 做主，
保留 tokyonight 佮 night-owl 做iú-bih。

### 幾个仔袂䆀个主題插件

佇 MD 顯示，攏無歹看个鑿目標題逝佮lua白逝。

- nightfly
- moonfly
- catppuccin

`:Styler` 指令个特色是伊是干焦針對 buffer，所以咱若開 2 个 .lua 檔，用即个指令
干焦會改一檔。

斟酌比較了後，發現 catppuccin 每一棧个 MD 標題字色攏仝款，干焦層次號碼个色水會變。
按呢較無理想。tokyonight 佇即方面个色水變化上濟，nightfly/moonfly 較少，但是也袂䆀。

## 今仔日最後个小結

- tokyonight 做主要主題，佇 init.lua 遐指定
- styler.lua 指定 lua 用 nightfly

扑算按呢就無問題。
