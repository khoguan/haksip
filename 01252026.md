# 2026-01-25 學習日誌：數學

- [x] 二項式展開式中的係數
- [x] 綜合除法原理

$$(x + y)^n = \sum_{k=0}^n{C_k^nx^{n-k}y^k}$$

若是 Google 組合公式，頭前个連結攏干焦予儂結果，無講過程，我問 math-gpt.org
組合公式按怎推導出來个，伊對排列公式先解說起，真清楚：
https://math-gpt.org/chat/c70eaa37-51c0-40b4-b877-44c8ec8f8af7

楊維哲《代數是什麼？》p.70

> 【Pascal 定理】  
> 每一列的一個係數都是上一列的兩個之和！  
> 因此，如果 n = p 是質數，（如 n = 3, 5, 7）除了頭尾 = 1 之外，二項係數都是 p
> 的倍數！

按呢講，我一時想無，問 math-gpt，就得著真好个[解說](https://math-gpt.org/chat/d03f87f3-388e-4f1d-9808-175f4cee59ce)，就是對 $C_k^n$ 个整理分析當中，去看出除頭尾項以外，
每一項个係數攏是質數 n 个整數倍。

## 綜合除法原理

單維彰教授有一段影片咧教中學个綜合除法，干焦講做法，無講原理。楊維哲
《代數是什麼》3.6.3「綜合除法」無用一般性个代數證法（東華本高中數學有，實驗本
敢哪嘛有），是直接提實例咧解說綜合除法个原理。原來彼只是多項式分離係數長除法个
省略、壓縮、變號版本爾爾，真心適！

楊老師个冊就是按呢，有个所在，無證明，直接講結果；有个所在，就有提出伊獨門个
解說法。我是自修，著配合 math-gpt 來鬥問證明，較袂家己thuh傷久，學習就無效率。

單老師佇影片拄開始有講中國古代个數學家就會曉綜合除法，當時無方便个代數運算符號，
真好奇怹是按怎實做个！

### 《代數是什麼？》p.75 習題1 (5)

以綜合除法計算：
$$ (x^6 + 4x^4 - 8x^2 - 12) \div (x^2 - 4) $$

令 $X = x^2$
來做。其實我做了著，但是驗算了重耽去。看答案，發現我想个方向是無錯。

